Inteligencji człowieka według mnie wymagają:
- streszczanie tekstu (AI jest w stanie streścić tekst, jednakże nie ma 100% pewności, że wykona to w sposób poprawny, może mieć problem z interpretacją najważniejszych wątków tekstu, dlatego więc człowiek wydaje mi się bardziej niezawodny w tej kwestii od AI),
- tłumaczenie tekstu (AI nie zawsze potrafi zrozumieć tekst prawidłowo, nie rozumie pewnych wyrażeń, za to człowiek już tak; interpretacja niektórych wyrażeń może być trudna dla AI; sam proces przetłumaczenia na inny język, użycia prawidłowych form tez może AI sprawiać problem (np. bardzo wiele odmian słów w języku polskim)),
- klasyfikacja tekstu do kategorii tematycznych (AI może mieć problem z interpretacją, może mieć problem z wyznaczeniem głównej kategorii danego tekstu, może nie rozróżnić co jest wątkiem pobocznym, anegdotą, dywersją, a co "wątkiem głównym"),
- programowanie (AI zna zasady programowania w różnych językach i jest w stanie napisać wiele rodzajów kodu, różne algorytmy, jednakże jego umiejętności wynikają z tego, czego już się nauczył; może więc napotkać problem, którego nie będzie w stanie sam zdiagnozować i rozwiązać, to człowiek musi nie raz wskazać kierunek poszukiwania błędów w kodzie, dlatego inteligencja człowieka w tej kwestii jest potrzebna),
- testowanie oprogramowania (AI jest w stanie wykonać testy, ale według mnie wymagają nadzoru człowieka i pokierowania co jeszcze trzeba przetestować),
- komponowanie muzyki (kompozycja muzyki wymaga kreatywności, poczucia rytmu, poniekąd "duszy" człowieka, bot może generować muzykę na podstawie innych elementów muzycznych, muzyka będzie dla niego algorytmem, mieszanką piosenek, których się nauczył, a nie wynikiem własnego gustu, kreatywnego pomysłu),
- kierowanie samochodem (AI ma spore osiągnięcia w dziedzinie kierowania autem, w Stanach Zjednoczonych oraz w Chinach można już spotkać w pełni autonomiczne (na poziomie 5, bez kierowcy) taksówki, których jazdę ocenią się za bezpieczniejszą od jazdy ludzi, jednakże większość świata dalej korzysta głównie z aut prowadzonych przez człowieka, w Polsce auta autonomiczne na ten moment nie są legalne, stąd moja opinia, iż kierowanie samochodem w większości sytuacji jak na razie wymaga inteligencji człowieka).


Czynności takie jak wypełnianie deklaracji PIT, odpowiadanie na proste pytania zadawane w języku naturalnym, rozwiązywanie układów równań, symboliczne obliczanie pochodnych funkcji, symboliczne całkowicie funkcji według mnie są opanowane przez AI i nie wymagają ludzkiego mózgu, aby zostać prawidłowo wykonane. Mogą jednak zdarzać się wyjątki.

Jeśli chodzi o "programowanie" kanałów telewizyjnych, jeśli moja interpretacja jest poprawna i chodzi o ustawienie kanałów na telewizorze, jest to zadanie do wykonania przez AI. Nowoczesne telewizory mają wbudowanego asystenta rozmwiającego, który potrafi rozpoznać odpowiednie polecenia z mowy człowieka i je wykonać, między innymi zaprogramować w ten sposób kanały telewizyjne.
