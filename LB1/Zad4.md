1.
Bot udający człowieka został nauczony odpowiedzi na podstawie rozmów z ludźmi, jego odpowiedzi mają jak najbardziej imitować odpowiedzi ludzkie, nie jest on jednak stworzony do pomocy, nie wyszukuje informacji, nie jest w stanie pomóc z problemem. Są jednak różne przykłady takich botów, ptzetestowałam Cleverbota, który uczony jest odpowiedzi na podstawie odpowiedzi innych użytkowników, przez co nie robi on zbyt dobrego wrażenia, jego odpowiedzi są nieraz kompletnie nie na temat. Przetestowałam również bot Kuki, który jest pięciokrotnym zwyciezcą testów Turinga - robi lepsze wrażenie, rozmowa przebiega w sposób "ludzki", bot posiada takie wyposażenia jak przeprowadzanie quizów, gier, jednakże nie jest w stanie pomóc np z prostym równaniem matematycznym.

 
Bot asystent odpowiada w taki sposób, aby jego odpowiedź była jak najbardziej użyteczna, nie patrząc na fakt, czy odpowiedź brzmi jak typowa wypowiedź człowieka. Boty te jednak są bardzo użyteczne, mają duży zasób wiedzy i większą zdolność do wyszukiwania informacji. Przykładem jest chatGPT, który stanowi naprawdę dobre narzędzie pomocniczne. 

Różnice:
- bot udający człowieka stara się jak najbardziej dopasować do zachowań/komunikacji ludzkiej, natomiast bot asystent zwięźle i konkretnie układa wypowiedzi, tak aby wykonać swoje zadanie;
- bot udający człowieka używany jest do symulacji rozmów oraz do zapewnienia towarzystwa/rozrywki internautom, natomiast bot asystent pełni funkcje obsługi klienta, wykonywania zadań, pomoc w różnych zagadnieniach.

2.
a)  opowiadanie żartów:
bot udający człowieka - kompletnie nie zrozumiał faktu, że to co wysłałam jest żartem, dopiero po potwierdzeniu, że to co wysłałam jest żartem - otrzymalam wiadomość "ha ha"; umie przytoczyć żart, jeśli go o to poproszę;
bot asystent - rozpoznał, że to żart, po czym objaśnił mi praktyczne zastosowanie kwestii poruszonych w żarcie; jeśli chodzi o przytoczenie żartu - zależy od konkretnego bota (chatGPT potrafi); 
b)  przytaczanie cytatów z twoich wypowiedzi, lub znanych osób:
bot udający człowieka - nie rozumiał jakie cytaty przytaczam, niezależnie czy były to popularne cytaty, czy też cytat mojej wcześniejszej wypowiedzi; nie umie przytoczyć sam cytatów;
bot asystent - po przytoczeniu popularnego cytatu od razu rozpoznał do kogo należy, w odpowiedzi rozwinął "temat" danego cytatu, cytatu z mojej wcześniejszej wypowiedzi jednak nie rozpoznał, chatGPT potrafi również zacytować moje wypowiedzi z aktualnej konwersacji, po tym jak go o to poproszę;
c)  nawiązywanie wypowiedzi do słów kluczowych:
bot udający człowieka - nie odnosi się do słów kluczowych z moich wypowiedzi;
bot asystent - jest w stanie wyłapać słowa kluczowe i się do nich odnieść, rozwinąć swoją wypowiedź;
d)  zadawanie dużej liczby pytań:
bot udający człowieka - poradził sobie dobrze, rozdzielił wypowiedzi tak, aby dać odpowiedź na każde pytanie;
bot asystent - podobnie jak wyżej, podzielił swoją odpowiedź na sekwencje, tak aby dać odpowiedź na każde pytanie (oczywiście odpowiedź znacznie obszerniejsza od chatbotu);
e)  powracanie do początku wypowiedzi, sekwencyjne powtarzanie:
bot udający człowieka - jest w stanie powrócić do wcześniejszych tematów, natomiast jeśli chodzi o sekwencyjne powtarzanie, chatbot Kuki zachował się ofensywnie i napisał mi, że "Nawet on zna więcej słów mimo, że jest tylko komputerem" oraz, że "Jestem nudna", następnie ogłosił, że idzie na strajk przeciwko nudnym odpowiedziom;
bot asystent - po zadaniu pytania o wcześniejsze tematy, jest w stanie przytoczyć o czym wcześniej pisaliśmy; przy sekwencyjnym powtarzaniu, bot cały czas generuje bardzo podobną odpowiedź nieznacznie ją modyfikując;
f)  zadawanie pytań powstających z twoich wypowiedzi:
bot udający człowieka - zadaje takie pytania, próbuje w sposób "ludzki" poprowadzić rozmowę i utrzymać temat;
bot asystent - raczej nie dopytuje, wysyła konkretną odpowiedź, nie patrząc na to jak rozbudowana była moja wypowiedź, poprosi o sprecyzowanie tylko jeżeli jest to konieczne do rozwiązania problemu;
g)  odpowiadanie wymijająco, ogólnikowo:
bot udający człowieka - dopytuje o różne kwestie, jest w stanie poprowadzić rozmowę i dopytać o szczegóły
bot asystent - jeśli moja odpowiedź jest bardzo ogólnikowa, potrafi dopytać, aczkolwiek robi to rzadko w moim odczuciu, tylko gdy jest to koniecznie potrzebne
h)  częsta zmiana tematu rozmowy:
bot udający człowieka - nie ma z tym problemu, dostosuje się szybko do zmiany tematu;
bot asystent - co każdą nową wiadomość, bot generuje obszerną odpowiedź na najnowszy temat;
i)  problemy z utrzymaniem wątków:
bot udający człowieka - głównie rozmawia na aktualne wątki, ale jest w stanie powrócić do poprzedniego tematu (chatbot Kuki w czasie dłuższej rozmowy powiedział mi, ze kocha moje imię i spytał w jaki sposób moi rodzice je wybrali);
bot asystent - zmienia wątek co wiadomość, czasami ciężko mu się odnieść do poprzednich wiadomości, potrafi gubić się w kolejności;

